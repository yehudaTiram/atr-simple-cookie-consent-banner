# תוסף באנר הסכמה לעוגיות ומדיניות פרטיות ATR לוורדפרס
## כדי לקבל עדכונים על גרסאות חדשות של התוסף יש להקיש על Watch בחלק העליון של דף זה. לא יזיק גם לתת כוכב בשביל לקדם את התוסף.
## ניתן להוריד את הקובץ עם הגרסה האחרונה מ:
[https://atarimtr.co.il/wp-content/uploads/2025/03/atr-simple-cookie-consent-banner.zip](https://atarimtr.co.il/wp-content/uploads/2025/03/atr-simple-cookie-consent-banner.zip)

--------------------
###  Privacy Compliance Plugin for WordPress/WooCommerce
**Note:**  

This plugin is specifically designed to comply with privacy regulations in Israel (Privacy Protection Law Amendment 13). Therefore, all documentation and explanations are provided in Hebrew.
--------------------
<div dir="rtl">

  ## הבהרה: התוסף מתאים לכל אתר. המיקוד בווקומרס הוא בעיקר בגלל הצרכים המיוחדים של אתרי מסחר המתבטאים באיסוף נתונים הכרחי בכל רכישה באתר.

תוסף זה פותח במטרה לסייע לבעלי אתרים וחנויות מקוונות בישראל לעמוד בדרישות תיקון 13 לחוק הגנת הפרטיות.

### מה התוסף עושה?

- מציג למבקרים באנר עוגיות מתקדם המאפשר מתן הסכמה מפורשת לשימוש בעוגיות שאינן הכרחיות (אנליטיות, שיווקיות).
- מוסיף עמודת אישור מדיניות פרטיות בעמוד התשלום של WooCommerce, המחייבת את הלקוח לאשר את מדיניות הפרטיות לפני השלמת הרכישה.
- שומר ומתעד את הסכמות המשתמשים, כולל הסכמה לעוגיות ואישור מדיניות הפרטיות, בהתאם לדרישות החוק.
- כולל טקסטים מובנים ומותאמים לתיקון 13, עם אפשרות להתאמה אישית לעסק שלך.
- מסייע בשמירה על שקיפות והגנה על פרטיות המשתמשים, ומקל על העמידה בדרישות החוק המורכבות.

התוסף מיועד לאתרים וחנויות ווקומרס הפעילים בישראל ומספק פתרון כולל, פשוט ויעיל לתאימות משפטית וטכנית.

---

להסבר נוסף ותיאור של התוסף והנושא בכלל 

[https://atarimtr.co.il/איך-להתאים-אתר-ווקומרס-woocommerce-לתיקון-13-לחו/](https://atarimtr.co.il/איך-להתאים-אתר-ווקומרס-woocommerce-לתיקון-13-לחו/)

לשאלות, תיעוד נוסף או סיוע, מוזמנים לפנות אלי [(https://atarimtr.co.il/צרו-קשר/)[https://atarimtr.co.il/צרו-קשר/]](https://atarimtr.co.il/%d7%a6%d7%a8%d7%95-%d7%a7%d7%a9%d7%a8/)

## הצהרת אחריות לשימוש בתוסף ולמדיניות הפרטיות

התוסף המוצע להורדה נוצר ונבדק בקפידה על ידי המחבר. התוסף וכל הקוד הקשור אליו נמסרים במצב "As is" — כלומר, כפי שהם, עם כל התועלות, המגבלות והתקלות שעלולות להתלוות אליהם. בהורדה, התקנה ושימוש בתוסף, את/ה מסכים/מה כי השימוש נעשה על אחריותך הבלעדית בלבד. יהודה תירם וחברת אתרים ת.ר. בע"מ, מפעילי האתר, אינם נושאים באחריות כלשהי, ישירה או עקיפה, לנזקים, אובדן מידע או כל נזק אחר העלול להיגרם כתוצאה מהתקנה, שימוש או ניסיון שימוש בתוסף.

מדיניות הפרטיות, הסברים וההנחיות הכלולים בתוסף ניתנים למטרות מידע בלבד ואינם מהווים ייעוץ משפטי או התחייבות משפטית כלשהי. אין להסתמך עליהם כהנחיה מחייבת או כתשתית לפעולה משפטית. מומלץ לעיין בחוקים הרלוונטיים ולהתאים את השימוש באתר ובתוסף בהתאם לצרכיך הספציפיים.

## היעדר מצגים והגבלת אחריות:

אין אחריות לעמידה בחוק הגנת הפרטיות ותיקון 13 שלו. התוסף המוצע (להלן: "התוסף") הוא כלי המאפשר הצגה של באנר המודיע על מדיניות העוגיות באתר. התוסף אינו מבטיח כי השימוש בו לבדו יעניק לאתר עמידה מלאה בדרישות חוק הגנת הפרטיות, התשמ"א-1981, ותיקון 13 שלו, והוא אינו אחראי לתכנים שתוסיפו לבאנר או למדיניות הפרטיות שלכם. לכן, לא נהיה אחראים לכל טענה שכל אדם או גוף יעלו כנגדכם בנוגע לעמידה בדרישות החוקיות של עוגיות, מדיניות פרטיות או כל נושא אחר הקשור לכך.

האחריות מול משתמשים המבקרים באתר שלכם מוטלת עליכם.

למען הסר ספק, מובהר כי לא תהיה לנו כל אחריות כלפי המשתמשים באתר שלכם או כלפי כל יישות שהיא, בכל טענה הקשורה לניהול מדיניות הפרטיות והעוגיות באתר או בכל טענה אחרת כלשהי. אתם תישאו באחריות לכל טענה שתועלה ובטיפול בה כולל בעלויות הנובעות ממנה, גם אם היא נבעה מפעילות התוסף.

התוסף ניתן "כמות שהוא" וללא מצגים.

התוסף נמסר לשימושכם "כמות שהוא" (As Is), ואינו נושא באחריות כלשהי כלפיכם או כלפי כל אדם. למען הסר ספק, התוסף אינו מציג אחריות כאילו לאחר התקנתו יהיה האתר שלכם תואם באופן מלא לכל חקיקה רלוונטית בנושא עוגיות, לרבות חוק הגנת הפרטיות ותיקון 13 שלו.

התוסף אינו אחראי לכל תוצאה, נזק ו/או עלות מכל מין וסוג שהם (ישירים או עקיפים) שנגרמו כתוצאה משימוש בו, בתכניו או במידע המוצג באמצעותו או כתוצאה מאי-עמידה בתקן ו/או דין כזה או אחר כולל אם נגרמו תקלות באתר כתוצאה מהשימוש בו.

התוסף אמנם מאפשר הצגה של באנר עוגיות, אך הוא אינו ממצה את כל הדרישות החוקיות והוא אינו מחליף ייעוץ משפטי בנושא.
</div>
